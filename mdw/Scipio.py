Scipio = "Cum in Africam venissem M'. Manilio consuli ad quartam legionem tribunus ut scitis militum, nihil mihi fuit potius quam ut Masinissam convenirem, regem familiae nostrae iustis de causis amicissimum. ad quem ut veni, conplexus me senex conlacrimavit aliquanto que post suspexit ad caelum, et: 'grates' inquit 'tibi ago summe Sol, vobis que reliqui caelites, quod ante quam ex hac vita migro, conspicio in meo regno et his tectis P. Cornelium Scipionem, cuius ego nomine recreor ipso: ita[que] numquam ex animo meo discedit illius optimi atque invictissimi viri memoria'. deinde ego illum de suo regno, ille me de nostra re publica percontatus est, multis que verbis ultro citro que habitis ille nobis est consumptus dies."
